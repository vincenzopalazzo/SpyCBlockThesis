\chapter{Conclusioni}\label{chap:conclusioni}

Il lavoro condotto in questa tesi ha evidenziato in particolare la possibilità di analizzare la blockchain di Bitcoin in modo scalabile, inoltre questo studio ha approfondito l'analisi del linguaggio Bitcoin Script e il modo in cui una transazione Bitcoin può essere spesa, facendo emergere la necessità di approfondire gli studi in questo campo perché le informazioni contenute all'interno degli script possono aggiungere informazioni interessanti per la costruzione del grafo degli address.\\
I risultati ottenuti attraverso lo sviluppo del parser descritto in questo documento, sono andati ben oltre le nostre aspettative, perché dopo l'analisi dei numerosi esempi presi in considerazione, come BlockSci, non pensavamo di riuscire a ricavare un prototipo di un software scalabile e sopratutto che riuscisse ad essere eseguibile in macchine comuni eseguendo l'analisi con tempi ragionevoli.\\
Guardando alle possibili estensioni del lavoro svolto, si può pensare subito di evolvere il parser ad un'implementazione completa multiprocessore, ciò migliorerebbe notevolmente le prestazioni di deserializzazione.\\
Inoltre attraverso l'utilizzo del prototipo SpyCBlock sono emerse una serie di problematiche riguardante la costruzione del grafo degli address, per via della complessità riguardante gli script di sblocco e blocco di una transazione.\\
La complessità degli script lascia spazio ad una possibile implementazione di un sottomodulo per l'analisi approfondita di essi; con la conseguenza però di progettare un metodo per la memorizzazione delle transazioni analizzate. Con l'apporto di queste due modifiche si potrebbe lavorare solo con i file serializzati dal nodo Bitcoin-core senza l'utilizzo del framework RPC, aumentanto così la velocità di analisi per la costruzione del grafo di address.\\
La serializzazione JSON dell'intera blockchain effettuata da SpyCBlock introduce alla possibilità di analizzare attraverso strumenti di analisi dei Big-Data la struttura della blockchain di Bitcoin.
